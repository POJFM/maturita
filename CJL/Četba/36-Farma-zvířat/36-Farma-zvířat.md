---
#title: "Farma zvířat - George Orwell"
author: Filip Sikora
fontfamily: times
date: 19-10-2019
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Farma zvířat - George Orwell}
---

# Farma zvířat - George Orwell

**Vydáno:** 1945

**Žánr:** Alegorická novela **Druh:** epika

## Myšlenka

Pokud se někteří lidé dostanou k moci, ztrácí všechny zásady a snaží se hrát pouze ve svůj prospěch. Lidé se mohou chovat jako zvířata. Lidé, kteří se dostanou k moci, jdou doslova „přes mrtvoly“ za svou mocí a pravidla si mění podle svého. Autor předpověděl události v Sovětstkém svazu a na východě Evropy.

## Jazykové prostředky a styl

Jedná se o satiristickou zvířecí alegorii, popisuje zde politické vztahy s totalitní společností. Farma zvířat = alegorie totalitního státu. Orwell zde naráží na Stalinovu diktaturu. Jazyk je zde spisovný, kde je použito i odborných termínů (animalismus, apatie), často se vyskytují dialogy a přímá řeč. Příběh je vyprávěn v Er formě. Personifikace se vyskytuje v celém díle, metafory (kůň jako dříč), archaismy (senoseč).

## Postavy

- **Napoleon** - prase, pasoval sám sebe na vůdce, neřídí se pravidla, která sám vydává, představitel Stalina, nejchytřejší, ale i zrádce, pokrytec, prospěchář, podvodník, mazaný
- **Kuliš** - prase, konkurent Napoleona, válčí s ním o moc, snaží se o prospěch a modernizaci farmy, nakonec je vyhnán Napoleonem, představitel Trockého – chytrý, čestný, má dobré nápady, obětavý 
- **Boxer** - silný hřebec, největší dříč, má obrovskou sílu, nikdo si na něj netroufne, čestný, zemře na vyčerpání z neustálé dřiny

### Vedlejší postavy

- **Molina** - klisna, umí číst, ráda se parádí mašlemi
- **Major** - starý kanec, zemře stářím, zvířata k němu vzhlíží, moudrý, vyburcuje ostatní k revoluci a postavení se proti Jonesovi, představitel Lenina
- **Pan Jones** - původní majitel farmy, alkoholik, zanedbává zvířata, vyhnán ze své vlastní farmy
- **Ovce** - hloupé, opakují naučené fráze
- **Slepice** - nejčastější oběti, vzpurné
- **Osel Benjamin** - vidí a chápe celou situaci na farmě, ale nevidí její řešení, představitel pasivního intelektuála
- **Pištík** - prase, pravá ruka Napoleona, lhář
- **Psi** - vycvičeni Napoleonem k páchání zla, představují tajnou policii
- **Krkavec** - nejde se ho zabavit, představitel věřícího, nemá ve společnosti důležité místo

## Obsah

Dílo vypráví o docela normální farmě. Zvířata na ní však trpěla hladem, protože její majitel Pan Jones propíjel své peníze a celý svůj čas trávil v hospodě. Tím pádem se o zvířata nestaral a ona neměla dostatek jídla. Všechna zvířata se scházejí ve stodole, kde jim kanec Major vypráví svůj příběh o snu, ve kterém se uskuteční revoluce proti lidem. Kanec po několika dnech zemře. Zvířata mají tohoto zacházení už dost a rozhodnou se jejich majiteli postavit. Podniknou revoluci, o které jim říkal starý kanec. Revoluce je úspěšná a majitel je i se svými pomocníky vyhnán ze své vlastní farmy. Zvířata jsou štěstím bez sebe. Mohou si dělat, co chtějí. Nikdo jim nebude poroučet a říkat jim co mají dělat. Celá farma si změní jméno na „Zvířecí farma“. Do čela se postaví jako nejchytřejší zvířata prasata. Na samém vrcholku vlády jsou prasata Kuliš a Napoleon. Jsou ustanovena pravidla (Sedm přikázání), podle nich se každý musí řídit a nikdo je nesmí porušit. Pravidla zněla: Žádné zvíře nebude spát v posteli. Každý, kdo chodí po dvou nohách, je nepřítel. Každý, kdo chodí po čtyřech nohách nebo má křídla, je přítel. Žádné zvíře nebude chodit oblečené. Žádné zvíře nebude pít alkohol. Žádné zvíře nezabije jiné zvíře. Všechna zvířata jsou si rovna.

Najednou se zlepší produktivita práce, zvířata se cítí svobodná. Avšak prasata Kuliš a Napoleon se nemohou na ničem shodnout. Pokud jeden něco navrhne, ten druhý to okamžitě zamítne. Napoleon si jednoho dne vezme k sobě nově narozena štěňata, ale nikdo neví proč. Uplyne nějaká doba a situace se nemění. Zvířata se rozhodnou, že si postaví větrný mlýn. Byl to nápad Kuliše, takže s tím Napoleon samozřejmě nesouhlasí. Ostatní zvířata však ano. Práce na mlýnu se rychle posouvá, avšak jednoho dne v noci shodí rozestavěný mlýn vichřice. Napoleon na tuto chvíli čekal, neboť vinu přisuzuje Kulišovi. Pomocí svých vycvičených psů jej vyžene z farmy. Kuliš se zde už nikdy neobjevil. Velení se ujímá Napoleon. Má teď v rukou veškerou moc a dopřává výhody sobě i ostatním zvířatům. Ostatní zvířata nejsou příliš chytrá, proto když se jim něco nelíbí, tak je Napoleon stejně přesvědčí a obhájí tak své myšlenky.

Uplyne rok a situace ještě zhoršuje. Zvířata pořád pracují a jsou unavená. Prasata se dokonce přestěhují do domu, protože se jim tam prý lépe přemýšlí. Vše co je na farmě špatně, každou nepříjemnost, ale Napoleon dává za vinu Kulišovi. Zvířata, která se bouří Napoleon zabíjí pomocí svých psů. Zvířata si vždy čtou pravidla, ty však prasata vždy nějak poupraví, aby jim to v dané situaci vyhovovalo. Prasata nejen, že teď bydlí v domě. Už se i oblékají do lidských šatů, chodí po dvou nohách, spí v postelích a po večerech pijí alkohol. Ze sedmi pravidel se stane jedno: Všechna zvířata jsou si rovna, ale některá jsou si rovnější. Na závěr se prasata setkávají s ostatními farmáři. Ostatní zvířata je za oknem pozorují. Prasata s lidmi popíjejí alkohol, hrají karty. Lidé obdivují prasata v tom jak si dokázala ostatní tak podrobit. Napoleon dokonce přejmenuje farmu ze Zvířecí na „Panskou“. Zvířata teď už nevidí žádný rozdíl mezi prasaty a lidmi.

## Umělecký směr

### Světová litertura 20. století - tvorba s prvky sci-fi, proti totalitnímu režimu
- neskutečné světy, mimozemské civilizace, fiktivní vize budoucnosti a vědy, stinné stránky technického pokroku
- otřesné vize totalitní společnosti, utopie (ideální svět) a antiutopie (svět, kde je všechno špatně)

\pagebreak

# George Orwell

Britský spisovatel, novinář, esejista George Orwell vlastním jménem Eric Arthur Blair se narodil 25. června 1903 v Indii. Jeho otec pracoval jako úředník. Když bylo Orwellovi kolem jednoho roku, jeho matka jej odvezla do Anglie. Měl dvě sestry. Svůj pseudonym Orwell si zvolil podle místní říčky Orwell. Vystudoval soukromou střední školu a prestižní Eton College. Kvůli nedostatku financí začal pracovat během studia za Indickou policii. Zde započala jeho nenávist vůči imperialismu.

V roce 1927 se vrátil zpět do Anglie a  začal pracovat jako novinář a započal s psaním esejí. Jednu dobu dokonce žil jako tulák a pohyboval se mezi spodinou. Politické události se ho velmi dotýkaly, a tak se stal socialistou, antifašistou a kritikem všech nedemokratických politických tendencí. V roce 1936 se zapojil do španělské občanské války, kde bojoval za vládní dělnickou stranu. Avšak byl těžce zraněn odstřelovačem ránou do krku.

Poté žil půl roku v Maroku. Do roku 1940 psal recenze na knihy. Druhé světové války se nezúčastnil kvůli tuberkulóze. Pracoval i pro BBC, kde psal do časopisů a novin. Těsně před svou smrtí napsal svůj nejznámější román 1984. Zemřel na tuberkulózu ve věku 46 let. 

## Dílo

Psal knihy a eseje, které se týkají politiky, životem své doby a sociálních témat. Jeho díla byly v komunistickém Československu zakázány. Jeho knihy se šířily formou samizdatu.

### Romány

- Farma zvířat
- 1984
- Válečný deník
- Barmské dny

### Eseje

- Uvnitř velryby
- Jak umírají chudí
- Střílení na slona
- Doprava
- Proč píšu