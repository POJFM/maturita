---
#title: "Malý princ - Antoine de Saint-Exupéry"
author: Filip Sikora
fontfamily: times
date: 19-10-2019
lang: cs
geometry: [a4paper, bindingoffset=0mm, inner=30mm, outer=30mm, top=30mm, bottom=30mm]
classoption: [notitlepage, onecolumn]
header-includes: |
	\usepackage{fancyhdr}
	\pagestyle{fancy}
	\fancyhead[R]{Filip Sikora}
	\fancyhead[L]{Malý princ - Antoine de Saint-Exupéry}
---

# Malý princ - Antoine de Saint-Exupéry

**Vydáno:** 1943

**Žánr:** Filozofický román **Druh:** epika

## Myšlenka

I když se jedná o pohádku, nutí zamyslet se nad textem. Pro dětu jsou důležité jiné věci než pro dospělé. Pro děti je důležitější přátelství a empatie. Princ potkává různé lidi, každý je jiný, mají různou činnost a povahu, ale důležité je jestli ta činnost pro nás má nějaký cíl nebo význam. Co je důležité je očím neviditelné, správně vidíme jen srdcem.

## Jazykové prostředky a styl

Filozofická pohádka pro děti i dospělé. Je rozdělena na 27 kapitol. Psáno spisovným jazykem a Ich, Er formou. Objevují se přirovnání, personifikace, zdrobněliny, metafory, symboly (liška - chytrá, růže - krásná), vnitřní monology, přímá i nepřímá řeč. Autor knihu sám ilustroval

## Postavy

- **Malý princ** - blonďatý, malý, zvědavý, starostlivý a usměvavý
- **Pilot** - představuje vypravěče a A. Exupéryho, ztroskotá se svým letadlem na Sahaře kde potkává Malého prince
- **Král** - vládne hvězdám a všichni ho musí poslouchat, rozumný
- **Domýšlivec** - domýšlivý, chce být všemi obdivován
- **Pijan** - pije, aby zapomněl, ale stydí se za to
- **Bussinesman** - zaneprázdněný, myslí si, že mu vše patří
- **Lampař** - neúnavný, trpělivý, oddaný poslouchat rozkaz a rozsvěcovat a zhasínat lampu každou minutu
- **Zeměpisec** - všechen svůj čas tráví tvorbou map
- **Liška** - chce, aby si ji Malý princ ochočil, aby byla pouze jeho

## Obsah

Kniha začíná vzpomínkou na dětství, jak se autor knihy pokouší nakreslit hroznýše, který tráví slona. Vždy když kresbu ukáže dospělému, tak ten tvrdí, že se jedná o klobouk. Autor ukazuje, že dospělí nechápou dětský svět plný fantazie. Příběh začíná ztroskotáním pilota na Sahaře. U něj se najednou objeví malý chlapec (malý princ). Chlapec po pilotovi chce, aby nakreslil beránka. Ale kresby se princi stále nelíbí, tak se pilot naštve a nakreslí jen bedýnku. Načež je princ konečně spokojen. Takto začíná jejich přátelství. Poté princ začne vyprávět.

Odkud pochází, o své planetě B612, o semenech baobabů, které musí pravidelně plít. Poté vypráví o květině malého prince, která se pyšnila svou krásou a poroučela mu, jak se o ní starat. Ve skutečnosti jen skrývala něžnost a lásku k malému princi. Na své planetě měl také tři sopky, které pravidelně vymetal. Důležitá byla pravidelnost a zodpovědnost. Poté co malý princ opustil svou planetku, vydal se na cestu po ostatních planetkách. Na první potkal krále, který chtěl pořád někomu rozkazovat. Na druhé byl domýšlivec, který chtěl, aby ho princ obdivoval. Na třetí byl pijan, který pil na zapomnění. Na čtvrté bydlel byznysmen, který jen pořád počítal, kolik mu patří hvězd. Na páté žil lampář, který pořád jen zhasínal a rozsvěcoval svítilnu. Na šesté obrovské planetě žil zeměpisec, který princi řekl, aby se podíval na Zemi. Sedmá planeta, kterou princ navštívil, byla tedy Země. Na poušti potkal hada, který mu řekl, že když někoho uštkne, může ho vrátit zpátky na zem, ze které přišel. Poté potká květinu, která mu poradí, kde jsou nějací lidé. Princ dojde do zahrady plné růží, které vypadaly úplně stejně jako ta, kterou měl na své planetě. Ta mu přitom tvrdila, že je jediná na světě. Byl smutný. Najednou se kus od něj ozvala liška. Nemohla se k němu přiblížit, protože nebyla ochočená. Postupně se, ale princ s liškou spřátelil. Každý den mu dovolila se o trochu víc přiblížit. Když princ odcházel, liška brečela. Všechny tyto zážitky vyprávěl pilotovi. Na poušti byli již osmý den a došla jim voda. Vydali se tedy na cestu ke studni. Cestou si povídají. Malý princ připravuje něco, o čem pilot neví. Žádá jej, ať jde opravovat letadlo a další večer, ať přijde. Když přišel, viděl malého prince si povídat s hadem. Domlouval si návrat na svou planetu. Pilot byl velmi smutný. Poté se malý princ vzdálil, nechal se uštknout hadem a vrátil se zpátky domů. Příběh končí po šesti letech, kdy pilot říká, že pokaždé, když se podívá na hvězdy, vzpomene si na malého prince a je dojat. 

## Umělecký směr

### Meziválečná literatura s humanistickými myšlenkami
- Celá euroamerická kultura je šokována světovou válkou. Právě s tímto katastrofickým selháním evropské kultury se umění vyrovnává. Reaguje nesmyslností a útěkem od rozumu, protože rozum dovedl lidstvo k celosvětovým jatkám, anebo naopak detailním popisem válečných hrůz. 
- **Čeští autoři:** J. Hašek, K. Čapek, J. Havlíček
- **Zahraniční autoři:** E. M. Remarque, E. Hemigway, G. Orwell

## Můj názor

Kniha se mi moc líbila, nejvíc se mi líbil filozofický aspekt této knihy. Na konci jsem brečel.

# Antoine de Saint-Exupéry

Francouzský spisovatel a letec se narodil v Lyonu do bohaté rodiny. Měl 4 sourozence. Už od dětství se zabýval psaním básní, vynalézáním a obdivoval piloty. Později na vojně získal diplom civilního a vojenského pilota. Krátce poté utrpěl těžké zranění při nehodě. Proto se chvíli živil jako obchodník, krátce na to vydal svou první knihu Letec. Během pobytu na letišti v Africe napsal druhou knihu Kurýr na jih. Po ztracení svého přítele v Andách napsal knihu Noční let. Díky této knize byl jmenován Rytířem čestné legie. Během svého zotavování po pádu svého letadla napsal knihu Země lidí. Na začátku knihu Válečný pilot. Bohužel, kvůli nehodě mu bylo pilotování zakázáno a proto odjel do Alžíru, kde chce dokončit knihu Citadela. Dostal povolení na dalších pět letů, ale bohužel ten pátý byl jeho posledním. Let se uskutečnil 31. 7. 1944 a nejčastěji se uvádí, že byl sestřelen, ale v potaz  přicházejí i technická závada, nebo zdravotní problémy. 

## Dílo

Psal humanistické příběhy, k nimž čerpal náměty ze svých zkušeností letce. Jeho příběhy jsou prostoupeny filozofickými úvahami. Ve svých dílech se zaměřuje na mravní hodnoty člověka a citáty k zamyšlení. Nad životem a nad jeho smyslem. Vytýkal omezené a jednostranné vnímání světa.

- Kurýr na jih
- Noční let
- Země lidí
- Letec (Povídka)
- Citadela
- Dopis rukojmímu
- Válečný pilot
- Malý princ